#### Візуалізацыя пашпартнай сыстэмы віртуальных дзяржаў

### Кантэнт

Можна гартаць старонкі пашпарту, варочаць яго. Увясьці id пашпарту
ў адпаведнае поле і паглядзець на яго. Колер фону мяняецца калі
дзяржава, да якой належыць пашпарт адрозьніваецца ад дзяржавы
папярэдняга пашпарту.

Гартаць старонкі можна націскаючы на кнопкі-стрэлкі, націскаючы на старонкі
або націскаючы на стрэлкі на клявіятуры.

Ё qr-код, ён даступны для сканаваньня, або можна проста
клікнуць на яго каб скапіяваць спасылку.

### Гісторыя

Гэты праект мой першы

Быў створаны для аўтаматызацыі выдачы пашпартоў у маёй віртуальнай краіне Гусьляндыі.
Зазвычай я рабіў гэта ў Photoshop'е з шаблёнам пашпарту,
але гэта займала зашмат часу для мяне і атрымальнікаў. Гэта прыпала
на пачатак заняткаў "Оператор ЭВМ" у школе,
мы працавалі ў MS Excel, і гэта натхніла мяне стварыць
пашпартную сыстэму Гусьляндыі ў табліцах, я абраў гугл табліцы праз
магчымасьць дзяліцца табліцай і магчымасьць падключэньня да яе гугл форм.

![старыя пашпарты](@/old.jpg)

Спачатку я проста капіяваў шаблёны пашпарту і пераносіў зьвесткі
зь лісту рэзультатаў формы на ліст пашпарту (на кожны пашпарт па 1 лісьце)
як я рабіў у Photoshop'е, толькі хутчэй. Далей я хацеў я хацеў яшчэ больш паменшыць
час на выдачу пашпартоў, таму пачаў выкарыстоўваць макрасы і даведаўся што
робяцца скрыпты базуючыся на маіх дзеяньнях. Гэта мяне зацікавіла і я пачаў
даведвацца больш пра google apps scripts і затым пра JavaScript. Я стварыў скрыпт,
каторы робіць усю маю працу за мяне, ён нават рабіў запыты да API VK
каб атрымаць id карыстальніка. Пазьней ён пачаў яшчэ й дасылаць спасылку
на пашпарт у асабістыя

Я даведаўся, што JavaScript выкарыстоўваецца яшчэ й для стварэньня сайтаў і пачаў вучыць гэта.
Гэтак я зрабіў гэты сайт. Усе лісты табліцы пашпартоў сталі
бескарыснамі, я выдаліў іх і пакінуў толькі галоўны ліст з усімі зьвесткамі,
ліст з статыстыкай і ліст з прыкладамі старых пашпартоў.

![статыстыка](@/statistics.jpg)

На гэты момант я выкарыстоўваю гугл табліцы толькі для пацьвярджэньня пашпартоў штампам.
Я проста ўстаўляю ў адпаведную клетку:
- 1 - пацьверджана
- 0 або пуста - не пацьверджана
- -1 - анулявана

Зараз маем сайт каторы робіць запыты зьвестак да гугл табліцы
(кэш сэрвісу насамрэч, ён абнаўляецца калі дадаецца новы пашпарт)
і візуалізуе іх. Дасыланьне запыту на кожны пашпарт
займала б шмат часу, таму ён просіць адразу ўсе пашпарты.
Калі колькасьць пашпартоў стане вялікай, я хутчэй за ўсё перастану выкарыстоўваць гугл сэрвісы.

Кліенцкая частка зроблена на ванільным js з GULP'ам, але 2 гаты пазьней
я вырашыў перапісаць праект на TypeScript, таму замяніў GULP на Vite.

Пашпартная сыстэма выкарыстоўваецца ня толькі Гусьляндыяй, але
і Нэагусьляндыяй і Качкавай Дзяржавай.